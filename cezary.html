<!DOCTYPE html>
<html lang="pl">

    <head>
        <meta charset="utf-8"/>
        <title>Historia Roberta Lewandowskiego</title>
        <meta name="description" content="Oto historia Roberta Lewandowskiego, którego nazwisko jest na ustach wszystkich ludzi na świecie. Sprawdź czego jeszcze o nim nie wiesz!"/>
        <meta name="keywords" content="Robert Lewandowski, Robert, Lewandowski, historia, życie, liga mistrzów"/>
        <meta http-equiv="X-UA-Compatible" content="IE=edge, chrome=1"/>
 

    </head>

    <body>
        <div style="border:1px solid black;max-width:1000px;margin:0 auto;">
            <div style="border:1px solid black; height:60px;background-color:rgb(133, 187, 164) ;"><h1>Konflikt z Cezarym Kucharskim</h1></div>

            <div style="border:0px solid black; width:20%;float:left; height:500px;background-color: rgb(152, 190, 190);min-height: 500px;">
                <a href="strona.html">Strona główna</a><br />
                <a href="kariera.html">Kariera</a><br />
                <a href="borussia.html">Borussia Dortmund</a><br />
                <a href="bayern.html">Bayern Monachium</a><br />
                <a href="rep.html">Kariera Reprezentacyjna</a><br />
                <a href="styl.html">Styl gry</a><br />
                <a href="stat.html">Statystyki</a><br />
                <a href="sukcesy.html">Sukcesy</a><br />
                <a href="rekordy.html">Rekordy</a><br />
                <a href="lewy.html">Lewandowski a złota piłka</a><br />
                <a href="kulist.html">Kulisy transferów</a><br />
                <a href="biznes.html">Biznes</a><br />
                <a href="cezary.html">Konflikt z Cezarym Kucharskim</a><br />
                <a href="dzialalnosc.html">Działaność społeczna</a><br />
                <a href="sponsorzy.html">Sponsorzy i marketing</a><br />
                <a href="pozostala.html">Pozostała działalność</a><br />
                <a href="zycie.html">Życie prywatne</a><br />
                <a href="uhonorowanie.html">Uhonorowanie</a><br />
                <a href="ciekawostki.html">Ciekawostki</a><br />
                

            </div>

            <div style="border:0px solid black; width:80%;background-color: ghostwhite;min-height: 500px;"> 
           
            <p>Przez ponad 10 lat Robert Lewandowski reprezentowany był przez byłego piłkarza, a później menedżera piłkarskiego, Cezarego Kucharskiego. To właśnie Kucharski pośredniczył przy transferach Lewandowskiego do Lecha Poznań, Borussii Dortmund i Bayernu Monachium. Relacje pomiędzy stronami zostały zachwiane w 2016, kiedy to rzeczywista wysokość wynegocjowanego nowego kontraktu Lewandowskiego z Bayernem różniła się od tej ustalonej pomiędzy piłkarzem a jego agentem.

                We wrześniu 2020 niemiecki magazyn „Der Spiegel”, poinformował, że Cezary Kucharski złożył pozew do sądu przeciwko firmie marketingowej RL Managment, twierdząc, że Robert Lewandowski nieprawidłowo rozlicza się z dochodów swojej firmy i wykorzystywał firmowe pieniądze do prywatnych celów. Kucharski wypowiedział umowę spółki i domagał się zwrotu wniesionych kosztów, szacując roszczenie na kwotę 39 milionów złotych[424]. Lewandowski zaprzeczył tym oskarżeniom, uznając je za bezpodstawne i stwierdził, że jego były agent nie może pogodzić się z zakończeniem współpracy. Jak podał „Puls Biznesu”, Kucharski wniósł do spółki RL Management aportem prawa do wizerunku wspólnika (piłkarz sprzedał mu je w 2008) wycenione na 3,5 mln zł, a Lewandowski objął 98 proc. udziałów. Kucharski pełnił również rolę prezesa spółki, która w 2015 wykazała 9,9 mln zł zysku netto, w 2016 8,5 mln zł, a w 2017 7,3 mln zł.
        
                Niemiecki „Die Welt” podał, że 23 października 2020 adwokat Roberta Lewandowskiego złożył do prokuratury zawiadomienie o uzasadnionym podejrzeniu popełnienia przestępstwa przez Cezarego Kucharskiego. Wcześniej mec. Tomasz Siemiątkowski miał wysłać list do redaktora naczelnego „Der Spiegel”, w którym poinformował o kulisach sporu Lewandowskiego z Kucharskim, dając do zrozumienia, że piłkarz był szantażowany, a były agent miał żądać od niego pieniędzy za milczenie. Pełnomocnik piłkarza stwierdził również, że Cezary Kucharski był w stałym kontakcie z dziennikarzem „Der Spiegel” Rafaelem Buschmannem, zajmującym się tematem Football Leaks i nieprawidłowościami podatkowymi wśród piłkarzy, sugerując, że to właśnie były menedżer Lewandowskiego mógł być autorem doniesień i spekulacji przedstawionych na łamach tego dziennika, a ich publikacja realizacją szantażu.
                
                27 października 2020 Cezary Kucharski został na wniosek prokuratury zatrzymany przez policję. Jak w oficjalnym komunikacie poinformowała prokuratura „zatrzymanie miało związek z prowadzonym od kilku tygodni w Prokuraturze Regionalnej w Warszawie śledztwem, dotyczącym kierowania gróźb karalnych wobec wybitnego polskiego piłkarza, byłego klienta i współpracownika zatrzymanego, celem zmuszania pokrzywdzonego do zapłaty kwoty 20 milionów euro na rzecz Cezarego Kucharskiego”.
                
                29 października 2020 Business Insider ujawnił nagranie fragmentu rozmowy Lewandowskiego z Kucharskim, podczas której padły słowa określane mianem szantażu.
                
                Były menedżer piłkarza nie przyznał się do zarzucanych mu czynów.</p>
            
            
            
            </div>
            </div>

      
        
            
            
           
       
            
            
        




    </body>





</html>